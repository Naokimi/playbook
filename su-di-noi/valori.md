# I nostri valori

Tutti noi, nello svolgimento del nostro lavoro, abbiamo rapporti diretti con i colleghi e gli 
stakeholder, siano essi clienti, altri team di sviluppo, membri della comunità OSS o altri 
professionisti. Il rapporto che si instaura con essi è fondamentale: dobbiamo sempre tenere presenti 
tutti i valori e gli standard che Nebulab si propone di rappresentare e di mantenere.

Lavorare in Nebulab vuol dire inserirsi in un contesto collaborativo a tutto tondo. È importante 
supportarsi e coordinarsi, sopperendo a eventuali mancanze degli altri membri del team.

Tutto ciò che ci proponiamo di essere è riportato sul nostro sito internet. Chi entra in contatto 
con noi si aspetta di avere a che fare con persone:

- appassionate di tecnologia e del web;
- esperte nel loro campo, ma pronte al cambiamento;
- che sviluppano prodotti di qualità;
- che risolvono problemi senza perdersi in dettagli irrilevanti;
- che siano nerd, ma comunicative;
- con cui si possa lavorare e ci si possa divertire;
- che sperimentano e condividono.

Queste aspettative sono incarnate dai nostri valori, che sono riportati di seguito insieme ad alcuni
comportamenti esemplari.

## Onestà

- Lavoriamo in modo onesto.
- Agiamo e comunichiamo in maniera sincera, leale e trasparente.
- Non cerchiamo soluzioni di comodo.
- Esprimiamo le nostre perplessità se pensiamo che una scelta possa portare anche solo 
  indirettamente un danno al progetto sul quale stiamo lavorando.
- Segniamo e fatturiamo solo le ore effettivamente svolte sul progetto.

## Comunicatività

- Salutiamo nel canale di comunicazione del progetto a inizio e fine giornata.
- Comunichiamo sempre con chiarezza, semplicità e precisione.
- Usiamo lo humor quando è appropriato.
- Rendiamo disponibili tutte le informazioni che possono servire al cliente o agli altri membri del 
  team, anche banalmente cosa stiamo facendo o faremo oggi.
- Segnaliamo dubbi e problemi.
- Teniamo aggiornati i nostri tool di project management e quelli del cliente.
- Segniamo puntualmente le ore svolte.
- Comunichiamo con il giusto tempismo, delegando o posticipando quando non siamo in grado di fornire
  immediatamente una risposta.

## Collaborazione

- Aiutiamo gli altri a crescere, e li mettiamo nella posizione di aiutare altri a loro volta.
- Capiamo che la produttività dipende dal talento del nostro team e dalla capacità di collaborare
  e proviamo sempre a migliorare entrambi gli aspetti.
- Non risolviamo i problemi da soli, anche quando saremmo in grado di farlo.
- Siamo pazienti nell'insegnare agli altri e cerchiamo di adattarci al loro stile di apprendimento
  invece di adattarli al nostro stile di insegnamento.
- Rispettiamo standard elevati e chiediamo lo stesso agli altri, ma con gentilezza.

## Problem owning

- Assegniamo ai problemi il giusto peso, trovando un compromesso tra la perfezione tecnica e il
  valore che la nostra soluzione porta al progetto.
- Nei confronti dei clienti agiamo sempre come se stessimo spendendo i nostri soldi, non i suoi.
- Facciamo in modo che i problemi che affrontiamo non si verifichino più.
- Siamo pragmatici e connessi ai dettagli piuttosto che ai tecnicismi di alto livello.
- Affrontiamo i problemi con senso critico, cercando e proponendo la soluzione migliore.

## Crescita

- Affrontiamo le sfide piuttosto che evitarle.
- Trattiamo le critiche come un'occasione di crescita.
- Prendiamo ispirazione dal successo degli altri e cerchiamo di imitarli.
- Coltiviamo gli aspetti che vogliamo migliorare di noi stessi.
- Trattiamo i nostri difetti come obiettivi di miglioramento invece di nasconderli.
