# Blog

[Il nostro blog](https://nebulab.it/blog/) è gestito da Shana ed è uno dei modi con cui contribuiamo 
al panorama OSS, nonché un modo per farci conoscere da potenziali clienti. Chiunque può scrivere sul 
blog e tutti sono incoraggiati a farlo! Scrivere è anche un ottimo modo per capire gli argomenti che 
stiamo studiando e i problemi che stiamo affrontando, dunque il risutlato di un progetto del venerdì 
potrebbe essere un articolo sul blog.

## Scrivere un post

Scrivere un post è un processo che si compone di quattro fasi ed è completamente gestito in un
[progetto GitHub](https://github.com/nebulab/nebulab/projects/3):

1. **Proposta:** se vuoi proporre un articolo, apri una issue e aggiungila al backlog del progetto 
[Blogposts](https://github.com/nebulab/nebulab/projects/3) su GitHub. Nella issue inserisci qualche
dettaglio su ciò di cui vorresti parlare e su come vuoi affrontarlo. Pinga tutte le persone da cui 
vorresti del feedback o chiedi in #nebulab. Se non hai idee, puoi anche scegliere uno degli articoli
che già sono stati proposti da Shana.
2. **Accettazione:** una volta che sono stati raccolti abbastanza elementi per scrivere un articolo,
lascia una nota per Shana, che provederà a spostarlo in ToDo (dopo aver chiesto chiarimenti e dato
indicazioni, se necessario). A questo punto puoi iniziare a lavorarci! 
3. **Stesura:** scrivi l'articolo seguendo [le linee guida](https://github.com/nebulab/nebulab/blob/master/source/blog/posts/2050-01-01-blogpost-template.html.markdown)
nel repository. Se hai qualche dubbio o hai bisogno di aiuto, scrivi in #nebulab e qualcuno sarà
sicuramente felice di darti una mano. 
4. **Grafica:** Davide provvederà a creare una copertina per il tuo articolo!
5. **Feedback:** una volta che hai finito la stesura iniziale, cerca di raccogliere feedback sul tuo 
articolo da più persone possibili. La tua PR deve essere approvata da almeno due persone per poter
essere mergiata.
6. **Review SEO:** dopo che l'articolo è stato finalizzato, Shana lascerà una review per
l'ottimizzazione SEO dell'articolo.
7. **Approvazione:** una volta mergiato, l'articolo sarà inserito nel calendario editoriale per 
essere pubblicato non appena arriva il momento.

## Calendario editoriale

Un aspetto fondamentale del tenere un blog è cercare di pubblicare a scadenza fissa, in modo da
generare contenuto e abituare i lettori a una certa serietà nel processo editoriale. Per il momento,
**cerchiamo di pubblicare un articolo ogni due settimane**, ed eventuali articoli in surplus sono 
inseriti nel calendario per essere pubblicati in futuro. 
