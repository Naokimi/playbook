# Meeting

La comunicazione via Slack è il nostro pane quotidiano, ma a volte un meeting sincrono è quello che 
serve. Nel corso degli anni abbiamo raccolto alcune best practice che ci aiutano a rendere i nostri
meeting il più efficaci possibile.

## Organizzazione del meeting

- **Non aver paura di dire no.** Tutti quanti abbiamo paura di perdere cose importanti. Tuttavia, 
  se vieni invitato a un meeting e pensi che non ci sia motivo per te di essere lì, non aver paura 
  di chiedere quale contributo puoi portare o quale beneficio ne puoi trarre. Se nessuno sa 
  risponderti, è probabile che la tua presenza non sia necessaria.

Inoltre, se l'organizzatore del meeting sei tu:

- **Stabilisci un'agenda e degli obiettivi.** Assicurati che l'agenda e gli obiettivi del meeting 
  siano ben definiti e che tutti ne siano a conoscenza. Se non riesci a stabilire l'agenda o gli 
  obiettivi, chiediti se ci sia davvero bisogno di un meeting e se sarebbe un meeting produttivo.
- **Scegli i partecipanti con attenzione.** Non invitare persone che non possono contribuire o
  beneficiare del meeting. Il tempo di tutti quanti è prezioso e va usato con parsimonia.
- **Crea un documento condiviso.** Crea un documento Google in cui tutti i partecipanti possono
  prendere appunti. Se stai organizzando un meeting ricorrente, dividi il documento per data.

## Prima del meeting

- **Sii puntuale.** A nessuno piace perdere tempo. Non far iniziare i meeting 5 minuti dopo perché 
  devi accendere il computer. Assicurati di liberare 5-10 minuti prima di ogni meeting per 
  sistemarti. Quando arriva l'ora di incontrarsi, presentati al meeting senza chiedere agli altri se 
  siano pronti.
- **Arriva preparato.** Poiché ogni meeting deve avere un'agenda e degli obiettivi, dovrebbe essere
  facile usare i 10 minuti di preparazione per pensare a cosa vuoi dire. Questa pratica ti aiuta a 
  strutturare i tuoi pensieri e fa risparmiare tempo a tutti i partecipanti.

## Durante il meeting

- **Use delle cuffie.** Non c'è niente di peggio che parlare senza che nessuno capisca quello che 
  dici. Compra delle buone cuffie e usale per i meeting. NON usare il microfono del laptop: anche se
  ti sembrache funzioni bene, in realtà non è così.
- **Accendi la webcam (se serve).** Se gli altri hanno acceso la webcam, fallo anche tu. La
  comunicazione non verbale è importante e vedere il volto del proprio interlocutore aiuta a
  costruire fiducia.
- **Prendi appunti.** Prendere appunti in un meeting è un ottimo modo per restare concentrati e, 
  soprattutto, permette anche a chi non ha partecipato di essere aggiornato su quello che si è detto 
  e deciso. Se non puoi prendere appunti, assicurati che _qualcuno_ lo stia facendo.

## Dopo il meeting

- **Rifletti sul meeting.** Prenditi 5 minuti per riorganizzare gli appunti e riflettere su ciò di 
  cui si è parlato. Se hai altro da aggiungere, manda un messaggio ai partecipanti.

Inoltre, se eri l'organizzatore:

- **Registra gli elementi azionabili.** Scrivi nel sommario tutti gli elementi azionabili che sono
  usciti fuori durante la discussione è chi è responsabile per ciascuna iniziativa, in modo che i
  partecipanti sappiano che cosa ci si aspetta da loro. (Questo vale anche per le iniziative di cui
  tu sei responsabile.) 
- **Condividi un sommario.** Condividi il riassunto del meeting con gli altri partecipanti, in modo
  che tutti possano completare i propri appunti.

Se il meeting è un meeting ricorrente organizzato da te:

- **Lavora sull'agenda del prossimo meeting.** È probabile che a questo punto tu abbia una buona
  idea degli argomenti da discutere e rivedere durante il prossimo meeting. In tal caso, questo è
  un buon momento per scriverli.
