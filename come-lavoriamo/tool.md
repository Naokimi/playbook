# Tool

## Google App

Usiamo la versione "business" dei servizi di google per usare e condividere:

* Email ([Gmail](https://mail.google.com))
* Calendari ([Google Calendar](https://www.google.com/calendar/))
* Contatti ([Google Contacts](https://www.google.com/contacts/))
* File ([Drive](https://drive.google.com))

Per poter usufruire di tutti questi servizi (dopo essere stati registrati appositamente con un nuovo
account) si può seguire [questa procedura](http://support.apple.com/kb/PH14276) per installare in
locale sul proprio Mac tutti i servizi Google.

Tra questi servizi prestate particolare attenzione ai calendari ed ai contatti sui quali potrete trovare diverse
informazioni condivise quali contatti utili (clienti, freelance, etc.) e calendari di appuntamenti,
ferie e malattia.

## Slack

Per chattare e tenersi in contatto con gli altri. È fondamentale per comunicare e capire in ogni
momento chi si sta occupando di cosa. L'account principale è https://nebulab.slack.com/ e se si è in
possesso di un indirizzo email del dominio nebulab.it è possibile accedere scegliendo una password.

Su Slack è possibile trovare alcune stanze pubbliche a cui tutti possono partecipare liberamente (e
il cui nome dovrebbe essere abbastanza auto-esplicativo, come per `#bestemmie-varie`) e delle stanze
private che solitamente vengono usate per parlare di singoli progetti e/o clienti su cui non tutti
devono lavorare.

In chat è possibile anche ricevere un'infinità di messaggi automatici che informano di vari eventi
che si verificano. Dallo stato dei server ai tweet dell'account
[@nebulab_it](https://twitter.com/nebulab_it) ci sono chicche ed informazioni utili per tutti i
gusti.

### Temi di Slack

* Nebulab light: `#F0F7FD,#EBEFF2,#FEF135,#222222,#FFFFFF,#222222,#5FBFFD,#5FBFFD`
* Nebulab dark:  `#1D1D1D,#000000,#1373B1,#FFFFFF,#5FBFFD,#FFFFFF,#FEF135,#5FBFFD`

### Linee guida per usare la chat

Lavorare da remoto/con sedi diverse ci fornisce tanti vantaggi ma ha anche aspetti negativi. La chat
è a tutti gli effetti uno dei più importanti punti di aggregazione che abbiamo per creare e
mantenere solidità e compattezza nel team. Collezioniamo qui alcuni punti da seguire nel suo
utilizzo:

- Salutiamo in `#general` appena arriviamo e quando andiamo via.
- Usiamo la chat anche per le cavolate.
- Non preoccupiamoci di disturbare gli altri, chi è occupato non leggerà.
- Evitiamo le chat private il più possibile, soprattutto per richieste di aiuto o supporto. Altri
  potrebbero avere una risposta migliore, imparare dalla domanda o semplicemente avere voglia di
  scatenare un divertentissimo flame.
- Slack è il nostro canale di comunicazione principale ed è importante essere reperibili. Detto
  questo, lo sviluppo software è un mestiere che richiede lunghi periodi di concentrazione, dunque
  se hai bisogno di "staccare" sentiti libero di farlo, assicurandoti di avvisare prima i tuoi
  colleghi.
- Ricorda che la comunicazione via chat manca completamente di segnali non-verbali, che
  costituiscono il 90% della comunicazione umana. È facile dunque essere fraintesi o fraintendere
  l'altro. Un grande strumento per combattere l'assenza di emozione sono le emoji, e tra queste sono
  da preferire quelle che esprimono emozioni di base, in quanto meno complesse. Un'altra ottima
  opzione quando la comunicazione si fa troppo complessa è organizzare una conferenza con video!

## Harvest

Per tracciare le ore di lavoro svolto utilizziamo [Harvest](https://nebulab.harvestapp.com/) che,
oltre alla versione browser, mette a disposizione anche l'[app nativa](https://www.getharvest.com/apps)
per desktop e mobile.

Per farti un'idea di come segnare le ore su Harvest dai un'occhiata alla sezione
[Misurare il tempo](https://github.com/nebulab/playbook/blob/master/come-lavoriamo/consuntivazione.md).

## Dipendenti in Cloud

Per tenere traccia dei giorni di ferie, permessi, straordinari e malattia usiamo il software
[Dipendenti in cloud](https://secure.dipendentincloud.it/app/dashboard).

Cliccando sul tab [Presenze](https://secure.dipendentincloud.it/app/timesheet) e in seguito sul
giorno o trascinando il puntatore su più giorni, sarà possibile inserire tutte le [tipologie di
giustificativi](https://github.com/nebulab/playbook/blob/master/procedure/ferie-permessi-malattia.md)

Questo software ci permette anche di richiedere un rimborso spese, inserendo una richiesta nel tab
[Spese e Viaggi](https://secure.dipendentincloud.it/app/expenses).

Per farti un'idea di come segnare le ore su Dipendenti in Cloud dai un'occhiata alla sezione
[Misurare il tempo](https://github.com/nebulab/playbook/blob/master/come-lavoriamo/consuntivazione.md).

## Meeting da remoto

### Appear.in

Per i meeting con i clienti e con il resto del team usiamo [Appear.in](https://appear.in/).

Appear.in è pensato pensato per lavorare a _"stanze"_ e, con l'account a pagamento,
abbiamo delle stanze ad alta qualità e capienza già riservate. Se hai necessità di
riservare una stanza, chiedi a [@mtylty](https://github.com/mtylty).

La stanza principale è [/nebulab](https://appear.in/nebulab) che puoi usare quando vuoi
per qualsiasi esigenza.

### Zoom.us

É attivo anche il tool zoom.us riservato, per adesso, alle riunioni di management.
