# Benefit

Tutti i membri del team hanno diritto ai benefit elencati in questo documento. Se avete dubbi su uno
dei benefit, non siate timidi e chiedete! 

- **Hire kit.** Tutti i membri del team ricevono un kit hardware all'assunzione composto da:
  - [MacBook Pro da 13"](https://www.apple.com/it/shop/buy-mac/macbook-pro/13%22-grigio-siderale-dual%E2%80%91core-a-2,3ghz-128gb#) (16 GB di RAM, SSD da 256 GB, tastiera US o IT);
  - [sleeve Tucano Second Skin Elements](https://www.amazon.it/dp/B009F8ARNS/ref=pe_3310731_189395851_TE_dp_1); 
  - [Apple Magic Keyboard](https://www.apple.com/it/shop/product/MLA22T/A/magic-keyboard-italiano) (con layout a scelta tra US e IT);
  - mouse a scelta tra [Apple Magic Mouse](https://www.apple.com/it/shop/product/MRME2Z/A/magic-mouse-2-grigio-siderale) e [Logitech MX Master 2S](https://www.logitech.com/it-it/product/mx-master-2s-flow);
  - cuffie a cancellazione attiva del rumore (a scelta tra [Bose QuietComfort 35 II](https://www.bose.it/it_it/products/headphones/over_ear_headphones/quietcomfort-35-wireless-ii.html) e [Sony WH-1000XM3](https://www.sony.it/electronics/cuffie-archetto/wh-1000xm3));
  - [monitor LG 27UK850-W](https://www.lg.com/it/monitor/lg-27UK850-W) (IPS, 27", 4K);
  - [scrivania BEKANT](https://www.ikea.com/it/it/catalog/products/S69282592/#/S19022808) (delle dimensioni desiderate) e [sedia da ufficio JÄRVFJÄLLET](https://www.ikea.com/it/it/catalog/products/S99275632/#/S89275623).
- **[Mentoring](https://github.com/nebulab/playbook/blob/master/crescita-personale/mentoring-e-1-1.md).**
  Quando entri a far parte di Nebulab, ti sarà assegnato un mentore che è il tuo punto di 
  riferimento non solo per tutto quello che riguarda l'azienda, ma anche per la tua crescita 
  personale e professionale. Se sei interessato a un argomento e vorresti approfondirlo, ricorda che
  il tuo mentore è lì per questo!
- **[Study Friday](https://github.com/nebulab/playbook/blob/master/crescita-personale/venerdi.md).** 
  Il venerdì è un momento per staccare dal lavoro per i clienti e concentrarci su progetti di studio 
  e crescita personale (o aziendale). Se non sapete bene su che cosa lavorare, chiedete al vostro
  mentore di aiutarvi a trovare un progetto adeguato al vostro percorso di crescita.
- **[Orario flessibile](https://github.com/nebulab/playbook/blob/master/come-lavoriamo/dove-quando-e-come.md).** 
  Guardiamo i risultati, non le ore di lavoro. Tutti nel team hanno diritto a lavorare in orari 
  flessibili, compatibilmente con le esigenze dei clienti e degli altri membri del team. Se sei in 
  dubbio, chiedi al cliente e ai tuoi colleghi.
- **[Lavoro da remoto](https://github.com/nebulab/playbook/blob/master/come-lavoriamo/dove-quando-e-come.md#lavorare-da-remoto).** 
  Nonostante abbiamo due uffici, la nostra cultura è assolutamente _remote-first_. È possibile in 
  qualunque momento optare di lavorare da remoto, non importa se lo si vuole fare per un giorno, per 
  un anno o a tempo indefinito.
- **Settimane Nebulose.** Ogni anno, organizziamo almeno due Settimane Nebulose, dei team retreat di 
  durata settimanale in cui si lavora e ci si diverte insieme. Questi incontri hanno l'obiettivo di 
  far socializzare membri del team che lavorano in uffici diversi o da remoto; siete incoraggiati a 
  partecipare!
- **[Conferenze pagate](https://github.com/nebulab/playbook/blob/master/crescita-personale/conferenze.md).** 
  Le spese (viaggio, alloggio e biglietto) di partecipazione a conferenze di settore sono
  completamente a carico nostro.
- **Budget internet.** Se lavori da remoto, pagheremo le spese che sostieni per la connessione
  internet di casa. Avere una buona connessione è tanto nel tuo interesse quanto in quello di chi
  lavora con te, dunque facci sapere se hai bisogno di un upgrade!
